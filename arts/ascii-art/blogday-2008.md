Title: BlogDay 2008
Date: 2008-08-31 15:54:46
Slug: blogday-2008

<p>Chociaż sam do aktywnych w pisaniu nie należę, to jednak jestem stałym czytelnikiem wielu blogów. Z tego też powodu postanowiłem przyłączyć się do <a href="http://www.blogday.org/">BlogDay 2008</a> i polecić 5 blogów, które z przyjemnością odwiedzam. Większość z nich to blogi angielskojęzyczne; postanowiłem jednak skupić się tylko na joggerze.</p>

<p>Najchętniej odwiedzanym przeze mnie miejscem jest blog <a href="http://patulkaa.jogger.pl">Patulkii</a>.  Dużo pięknych zdjęć, historii, czy ciekawostek z życia na Islandii. Widać, że autorka pisze z pasją.</p>

<p>Drugim, podobnym blogiem jest <a href="http://yazhubal.jogger.pl">jogger Yazhubala</a>. Tytuł mówi sam za siebie: "Islandia w oczach imigranta, podróże, fotografie Islandii, praca na Islandii, muzyka, życie".</p>

<p>Trzeci akapit przypadł <a href="http://modrzew.jogger.pl">Modrzewiowi</a>, antyspołecznemu, prawie pełnoletniemu freelance webdeveloperowi, który to stara się być oryginalny ;) Pisze niezłe recenzje obejrzanych anime. I ma  w logo obrazek z Saber - za sam ten fakt powinien się na tej liście znaleźć.</p>

<p>Czwarty akapit zabrał <a href="http://sznik.jogger.pl">Sznik</a>, opisując na swoim blogu codzienne życie. Dzięki swojemu stylowi pisania potrafi czytelnika tą codziennością zaciekawić.</p>

<p>Piąty zaś blog, to <a href="http://kasiaro.jogger.pl">Kasia Rogowska</a> i jej kobiece spojrzenie na życie. Nie pisze tak często jak właściciel akapitu wyżej, ale potrafi swoimi przemyśleniami zainteresować w równie mocny sposób.</p>

<p>Czemu wybrałem akurat tę piątkę? Autorzy wszystkich tych miejsc potrafią ze skutecznością Renaty Mauer w jej najlepszym okresie zarazić pisaniem tak, iż mam ochotę powrócić tutaj i dłubać ze z tych jakiś znaczków dalej.</p>
